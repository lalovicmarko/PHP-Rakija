<!DOCTYPE html>
<html>
	<head>
		<meta charset="utf-8">
		<meta name="viewport" content="width=device-width, initial-scale=1.0">
		<title>RAKIJA</title>
		<link rel="icon" type="image/jpg" href="../../img/sljiva.png"/>
		<link rel="stylesheet" href="https://fonts.googleapis.com/css?family=Sarala">
		<link rel="stylesheet" href="../../css/styles.css">
		<link rel="stylesheet" href="../../css/media.css">
		<script src="../../js/script.js"></script>
	</head>
	<body>
		<div id="toplevel">
			<div class="topnav" id="myTopnav">
				<a onClick="klik('pocetna');" class="active">POČETNA</a>
				<a onClick="klik('onama');">O nama</a>
				<a onClick="klik('galerija');">Galerija</a>
				<a onClick="klik('tim');">Tim</a>
				<a onClick="klik('proizvodi');">Proizvodi</a>
				<a onClick="klik('kontakt');">Kontakt</a>
				<a onClick="klik('prijava');">Prijava</a>
				<a href="javascript:void(0);" style="font-size:15px;" class="icon" onclick="myFunction()">&#9776;</a>
			</div>
			<div id="main">
				<div class="vest">
                <h1><strong>Kako se proizvodi rakija?</strong></h1>
                <p class="vest">Rakija se može proizvoditi od svih voćnih vrsta koje sadrže šećer iz kojeg u toku alkoholne fermentacije nastaje alkohol. Najpogodnije voćne vreste za proizvodnju rakije su jabučaste (jabuke i kruške) i koštičave vrste (šljive, trešnje,
                    višnje, kajsije i breskve). U nekim zemljama rakija se proizvodi i od bobičastog voća (maline, ribizle, kupine itd.). Lozovača i komovica se proizvode od prevrelog kljuka grožđa ili komine od grožđa koje zaostaju u proizvodnji vina.&nbsp;&nbsp;</p>
                <img
                src="../../img/kazan2.jpg" id="slikaizvesti1">
                    <p class="vest">Voće za proizvodnju rakije se bere u punoj fiziološkoj zrelosti jer u tom stadijumu voće sadrži maksimalnu količinu šećera i najizraženiju sortnu aromu koja je veoma važna za svaku voćnu rakiju. Za proizvodnju voćnih rakija uglavnom
                        se koristi voće koje nije prikladno za duže čuvanje i skladištenje, prezrelo, oštećeno i manje kvalitetno. </p>
                    <p class="vest">Od takvog voća može se dobiti još uvek dobra rakija. Jako trulo i plesnivo voće znatno umanjuje kvalitet rakije jer dolazi do prelaska stranih mirisa u rakiju za vreme destilacije. Rakija proizvedena od nedozrelog voća je drugorazrednog
                        kvaliteta posebno u pogledu arome.Za proizvodnju vrhunske rakije potrebno je uzimati samo fiziološki zrelo, neoštećeno i dobro čuvano voće. </p>
                    <p class="vest">Prezrelo, oštećeno i plesnivo voće sadrži manje šećera i ima lošu aromu, pošto prezrelo voće brzo gubi aromatične komponente. Izuzetak od ovog generalnog pravila čine šljive i kruške viljamovke čiji prezreli plodovi sadrže više aromatičnih
                        materija i daju kvalitetniju rakiju. </p>
                    <p class="vest">Za proizvodnju rakije se koriste plodovi naniže klase, koji se ne mogu prodavati u konzumne svrhe. Opalo voće je potrebno što pre pokupiti zbog prljanja i oštećivanja od strane štetočina. Nije dobro da svo voće za rakiju bude pokupljeno
                        sa poda. Preporuka se da odnos opalog i branog voća bude 60:40 u korist branog voća jer se branjem dobija kvalitetnija sirovinu za preradu. </p>
                    <p class="vest">U kominu je poželjno dodati i deo bolje klase plodova jer samo kvalitetna sirovina omogućava dobijanje kvalitetne voćne rakije. Voće je na početku prerade potrebno oprati jakim mlazom vode. Pranjem se sa voća uklanjaju mehaničke nečistoće
                        i redukuje broj mikroorganizama sa površine plodova. </p>
                    <p class="vest">Mehaničke nečistoće mogu dati strani miris rakiji, a bakterije i divlji kvasci mogu ometati vrenje voćnog kljuka ili čak izazvati kvarenje kljuka. Usitnjavanje voća je obavezna mehanička radnja. Usitnjeno voće lakše otpušta arome i
                        šećer pa komina brže fermentiše uz veći randman alkohola. Voće se može usitniti sa muljačama sa valjcima, mlinovima ili ručno. Jezgrasto i koštičavo voće usitnjava se u mlinovima za voće, a bobičasto može i ručno. . </p>
                    <p class="vest">Natrulo i meko voće ne treba muljati, jer se ono potpuno izgnječi pod dejstvom sopstvene težine prilikom stavljanja u sud za vrenje.Pri usitnjavanju koštičavog voća najbolje je ukloniti košticu. Treba paziti da se koštice ne lome jer
                        polomljene koštice utiču na stvaranje cijanovodične kiseline u destilatu. Komini od šljive može se dodati malo koštica u kazan pre početka destilacije da bi se dobila karakteristična aroma destilata. Koštice treba potpuno ukloniti
                        iz komine bresaka i trešanja i žutih šljiva.Peteljke voća moraju se ukloniti jer destilatu daju strani i nepoželjan ukus. </p>
                    <p class="vest">Dobijena komina puni se u posude za fermentaciju do oko 75% njihove zapremine. Prazan prostor u posudama se ostavlja da komina ne pokipi u toku vrenja. Na početku vrenja kljuk je poželjno promešati svakog dana. Ovim se postiže ravnomerno
                        vrenje u celoj masi, a istovremeno se sprečava razvijanje štetnih bakterija sirćetne kiseline koje se mogu razviti na površini kljuka i ukiseliti ga.Alkoholna fermentacija predstavlja proces transformacije šećera, aktivnošću kvasaca,
                        u alkohole i ugljen dioksid. Ovaj proces može se prikazati sledećom jednačinom:C6H12O6 → 2C2H5OH + 2CO2 + 117,8 kJPri ovom procesu nastaje mnogo različitih međuproizvoda. </p>
            	</div>
			</div>
		</div>
	</body>
</html>
